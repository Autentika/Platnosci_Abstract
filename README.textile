Klasa Platnosci_Abstract przeznaczona jest do budowy skryptu obsługującego komunikaty otrzymywane z systemu przelewów online platnosci.pl

h2. Wykorzystanie klasy Platnosci_Abstract

Obsługa komunikatów z platnosci.pl musi składać się z dwóch części:
# klasy dziedziczącej z Platnosci_Abstract i implementującej odpowiednie metody
# skryptu odbierającego komunikaty od platnosci.pl i przetwarzającego je przy użyciu obiektu ww. klasy

h2. Klasa obsługująca komunikaty

Wykorzystanie klasy wymaga zaimplementowania 3 metod:
* isSessionIdExists - jako parametr przyjmująca session_id transakcji, powinna zwrócić true, jeśli transakcja już istnieje w naszym systemie, w przeciwnym wypadku musi zwrócić false
* onStatusChange - wywoływana po otrzymaniu poprawnych informacji o aktualnym stanie transakcji. Informacje te są przekazywane do metody w postaci tablicy
* onError - metoda wywoływana po wystąpieniu błędu (umożliwia np. zapisywanie informacji o błędach do logów). Jako parametry do metody przesyłane jest session_id transakcji która wywołała błąd, tablica zawierająca błędy oraz tablica z parametrami dodatkowymi (przydatnymi przy rozpoznaniu błędu)

Metody dodatkowe:
* error - zapisuje informację o wystąpieniu błędu, jako parametr przyjmuje kod błędu oraz opcjonalne parametry pomocne przy rozpoznaniu problemu.
* throwException - jeśli wcześniej wystąpiły błędy (zapisane przez wywołania metody error) wywoływana jest metoda onError, a następnie wyrzucany jest wyjątek Platnosci_Exception

h2. Proces odbioru komunikatu

Przebieg procesu odbioru komunikatu od platnosci.pl wygląda następująco:
# Weryfikacja przychodzącego komunikatu informującego o zmianie stanu transakcji
## wyliczenie i zweryfikowanie podpisu (sig)
## sprawdzenie poprawności ID punktu płatności (pos_id)
## uruchomienie metody isSessionIdExists w celu sprawdzenia, czy transakcja istnieje w naszym systemie
# Sprawdzenie aktualnego stanu transakcji
## Wysłanie do platnosci.pl zapytania o aktualny stan transakcji
## Zamiana otrzymanego dokumentu XML na tablicę wartości
## Weryfikacja poprawności otrzymanych danych (czy status dokumentu jest OK, poprawność pos_id i session_id)
## uruchomienie metody onStatusChange, do której przekazane zostają informacje o aktualnym stanie transakcji

h2. Przykład implementacji

Przykład zastosowania klasy Platnosci_Abstract znajduje się w katalogu examples.
